[{"content":"Precej stvari. Kar se posledično pozna na njeni odzivnosti, ki je na nivoju predstojnice kakšnega oddelka. Tako tudi tega sedaj ne piše ona, ampak jaz, tako da streljam lahko malo mimo. Predvsem je ena bolj nasmejanih študentk, ki so kadarkoli hodili po hodnikih našega prelepega faksa. Posluša radio Veseljak. Trenutno v dogovorih z njihovimi tehniki, da omogočijo poslušanje tudi v Zambiji.\n","date":"0001-01-01T00:00:00Z","image":"https://nangoma2023.si/o-nas/zala/zala_hu67239ebc0b28c112e1634afb4609dca5_144588_120x120_fill_q75_h2_box_smart1_2.webp","permalink":"https://nangoma2023.si/o-nas/zala/","title":"Zala Kogoj"},{"content":"Večinoma umirjena, odgovorna in nevpadljiva, z občasnimi izbruhi nevrotičnega perfekcionizma, pustolovskega duha in sarkastičnega smisla za humor. Odvisno od vnosa kave in čokolade tistega dne. Odvisno tudi od vrste čokolade. Če je tista s čilijem, se dan lahko sprevrže v anafilaktično moro. Odlična igralka gumitvista!\n","date":"0001-01-01T00:00:00Z","image":"https://nangoma2023.si/o-nas/tina/tina_hufb88120a521eb41e368d4a9737c19caf_449427_120x120_fill_box_smart1_3.png","permalink":"https://nangoma2023.si/o-nas/tina/","title":"Tina Ferme"},{"content":"Kot je iz slike jasno razvidno, vedno za kakšno zabavno pustolovščino. Bojda je prebivalcem Nangome, poleg temeljitega zdravstvenega pregleda, obljubila tudi stand up v tekoči španščini in vsako drugo nedeljo sveže pečeno blejsko kremšnito. Njen dedek je bil trgovski potnik. Pradedek pa harfist.\n","date":"0001-01-01T00:00:00Z","image":"https://nangoma2023.si/o-nas/lara/lara_hud51080de3fcbbd2b4fb7f07e6247bf2c_1182025_120x120_fill_box_smart1_3.png","permalink":"https://nangoma2023.si/o-nas/lara/","title":"Lara Lojen Valentak"},{"content":"\u0026ldquo;Zelo brihtna\u0026rdquo;, so rekli že njeni sošolci v vrtcu, kjer si je kot prva v skupini Čebelic znala zavezati vezalke in šteti po dva in dva. Nihče sicer ni izvedel, da si je pogledala stara vprašanja. Drugače pa s ponosom večino časa kaže svoje sekalce in kočnike, morda zato, ker je to njena primarna tehnika (na)smeha.\n","date":"0001-01-01T00:00:00Z","image":"https://nangoma2023.si/o-nas/lana/lana_hu6e861cc681c8bae8fa5a810fa930b291_124450_120x120_fill_q75_h2_box_smart1_2.webp","permalink":"https://nangoma2023.si/o-nas/lana/","title":"Lana Lah"},{"content":"Srednje previden in srednje nenavaden mladenič, ki bi si včasih v življenju želel inačico funkcije na računalniški tipkovnici, znane kot Ctrl-Z. Nekateri mu očitajo, da bi to pomenilo potovanje v času. Očitkov ne komentira. Drugače pa si je skupaj z aplikacijo AMBOSS ravno prejšnji teden (pravilno) samodiagnosticiral mononukleozo. Računa, da bo internet tudi v Nangomi.\n","date":"0001-01-01T00:00:00Z","image":"https://nangoma2023.si/o-nas/bernard/bernard_hu13071efe8d05684507ed35fbc21e9bbf_175493_120x120_fill_q75_box_smart1.jpeg","permalink":"https://nangoma2023.si/o-nas/bernard/","title":"Bernard Čižman"},{"content":"Za nakazilo lahko uporabite spodnje podatke ali pa skenirate QR kodo. Najlepša hvala za vaš prispevek!\nPrejemnik: UL MF, Vrazov trg 2, 1000 Ljubljana\nIBAN: SI56 0110 0603 0708 380\nKoda namena: CHAR\nNamen: Zambija okt-dec 2023\nSklic: SI00 250597\n","date":"0001-01-01T00:00:00Z","image":"https://nangoma2023.si/pomagal-bi/cards/donacija/qrcode_padded_hu9e5623e2c5d00da85add0f7ef5cb2834_55638_120x120_fill_box_smart1_3.png","permalink":"https://nangoma2023.si/pomagal-bi/cards/donacija/","title":"Donacija"},{"content":"Podprete nas lahko z naročilom nogavic z različnimi motivi.\nVeč o motivih, priporočeni višini prispevka in izvedbi naročila nogavic si lahko ogledate tukaj.\n","date":"0001-01-01T00:00:00Z","image":"https://nangoma2023.si/pomagal-bi/cards/nogavice/nogavice_huf224f6bb0e41ab21d9abdc72d52dde91_82165_120x120_fill_q75_box_smart1.jpg","permalink":"https://nangoma2023.si/pomagal-bi/cards/nogavice/","title":"Nogavice"},{"content":"Podprete nas lahko tudi z naročilom majice.\nVeč o motivih, priporočeni višini prispevka in izvedbi naročila majic si lahko ogledate tukaj.\n","date":"0001-01-01T00:00:00Z","image":"https://nangoma2023.si/pomagal-bi/cards/majice/majice-white_hu5b21ad4b0ef2a5b0b8fc8e56c43e4eb0_252700_120x120_fill_box_smart1_3.png","permalink":"https://nangoma2023.si/pomagal-bi/cards/majice/","title":"Majice"},{"content":"“Muzungu, muzungu!”…prva beseda v lokalnem jeziku, ki se jo že pred odhodom v Zambijo naučimo v Sloveniji. Beseda, ki jo največkrat slišiš iz ust otrok in ki jo navadno spremljata hihitanje in velike, radovedne oči. Čeprav so v Nangomi belcev zaradi mnogo let trajajoče povezave med Slovenci in lokalno skupnostjo nekako vajeni, pa naša svetla koža še vedno vsakodnevno privablja mnogo pozornosti. Kako nenavaden občutek, ko iz anonimnosti, ki te spremlja ob sprehodu po evropskih ulicah, stopiš na afriška tla, kjer se takoj zaveš lastne drugačnosti.\nV spomin se vsekakor zasidra pripetljaj, do katerega je prišlo v prvih dneh v eni izmed ambulant bolnišnice. Ko se nič hudega sluteč približam bolnemu otroku, da ga pregledam, ta pa v trenutnku, ko me zagleda, pade v neutolažljiv jok, ki ga ne pomirijo niti njegova mati ali lokalni zdravnik. Ko ti po glavi roji polno misli in scenarijev, ki razlagajo tak odziv, pa te lokalci le opozorijo - verjetno si prvi bel človek, ki ga je ta otrok, katerega vse življenje poteka v majhni, odmaknjeni vasici, zagledal. Le predstavljam si lahko, kaj mu je ob tem rojilo po glavi. Ko v ambulanto iz materinega naročja radovedno pogleda naslednja majhna pacientka, ji že takoj prijazno pomaham in si z obraza odmaknem masko… da bi se me le navadila, še preden ji nad prsni koš prislonim stetoskop. Ko ta majhna gesta obrodi sadove, in jo brez joka lahko pregledam sama, zaslišim glas lokalnega zdravnika, ki tiho reče: “You see, girls are smarter than boys”\nV mesecu, ki je minil, smo se vsega že tako navadili, da to komaj opazimo. Anonimnost in “hiter opravek”, ne obstajata več, počasi pa izginja tudi naša začetna sramežljivost. Na “Hello muzungu” odgovarjamo z nasmehi, na vprašanja iz vseh smeri “How are you”, pa z vsestransko frazo: “Bueno. Muli bwanji?”.\nTina\n","date":"2023-11-07T00:00:00Z","image":"https://nangoma2023.si/nasi-zapisi/muzungu/IMG_1_hufa477e6a3d598ebcd8d59b2b5188f821_2405811_120x120_fill_q75_box_smart1.jpg","permalink":"https://nangoma2023.si/nasi-zapisi/muzungu/","title":"Muzungu"},{"content":"","date":"2023-11-07T00:00:00Z","permalink":"https://nangoma2023.si/nasi-zapisi/","title":"Naši zapisi"},{"content":"Živjo! Smo Lara, Zala, Lana, Bernard in Tina. Študenti 6. letnika medicine, ki se pod okriljem Sekcije za tropsko in potovalno medicino pri Slovenskem zdravniškem društvu od oktobra do decembra 2023 odpravljamo na humanitarno medicinsko odpravo v kraj Nangoma v Zambiji.\nZambija je republika v južni srednji Afriki in je ena najrevnejših držav. Kar 60 % prebivalstva živi pod pragom revščine in 35 % otrok, mlajših od 5 let, zaostaja v rasti in razvoju zaradi podhranjenosti. Glavni vzrok smrti v Zambiji je okužba s HIV.\nNaše delo bo potekalo v misijonski bolnišnici v Nangomi, ki se nahaja 180 km proč od glavnega mesta Zambije, Lusake. Tam za veliko področje s približno 80 000 prebivalci za zdravje skrbita le en do dva zdravnika, kar pa ne zadostuje, da bi lahko večini prebivalcev zagotovili osnovno zdravstveno oskrbo. Ker gre za bolnišnico, se tam lahko opravljajo tudi manjši posegi, prav tako pa se v njej na dan rodi 3-5 otrok.\nGre za projekt, ki teče že vrsto let in katerega cilj je zagotavljati stalno zdravstveno oskrbo v predelih sveta, kjer je sicer dostop do nje otežen. S prostovoljnim delom bomo tri mesece po svojih najboljših močeh prispevali k izboljšanju zdravja tamkajšnjega prebivalstva, vi pa nam lahko pomagate s prostovoljnimi prispevki, donacijami sredstev, sanitetnega materiala in zdravil.\nCilji odprave Glavni cilji naše odprave so:\nv sodelovanju z lokalnim zdravstvenim osebjem nudenje medicinske pomoči v bolnišnici in porodnišnici, oskrba z zdravili, sanitetnim materialom in bolnišnično opremo, ozaveščanje in zdravstvena vzgoja prebivalcev. Finančni načrt Okviren finančni načrt obsega:\nZdravila in sanitetni material: 9000€ Medicinska oprema: 3000€ Cepljenje in profilaktična zdravila: 500€ Letalske karte in zavarovanja: 4000€ Stroški bivanja in sanacija bolnišnice ter bivališča: 1500€ Skupaj: 18000€ Vsa zbrana sredstva bodo porabljena za izvedbo odprave in delovanje tamkajšnje misijonske bolnišnice. Ob vrnitvi bomo izdali finančno poročilo, ki ga pregleda Medicinska fakulteta. Morebitna sredstva, ki ne bodo porabljena, bodo predana študentom naslednje odprave.\nOdhod Okvirni datum našega odhoda je 1. oktober 2023. Do predvidenega odhoda je še 0 dni 0 ur 0 minut 0 sekund. ","date":"2023-11-07T00:00:00Z","image":"https://nangoma2023.si/img/group.jpg","permalink":"https://nangoma2023.si/","title":"O odpravi"},{"content":"Kraj in čas, dve funkciji, ki nas opisujeta, ko navigiramo po zemeljski krogli. Ljubljana in vas Nangoma sta uradno v istem časovnem pasu, ampak kdor gre malo po svetu, zelo hitro vidi, kako prav je imel Albert glede relativnosti časa. V Nangomo smo prispeli 25 dni nazaj. Ne morem se zares odločiti ali je to manj ali več od mojega percipiranega občutka za čas. Dejstvo je, da je okolje tako drugačno od običajnega, da je tudi občutek časa drugačen. Vstajamo ob sedmih, spijemo kavo in se odpravimo na jutranji sestanek, potem pa odvisno od dneva - na enega izmed treh oddelkov (odrasli, otroški, porodniški) ali pa v operacijsko dvorano. Ob sredah popoldne imamo očesno kliniko. Včasih nas ponoči zbudi kakšen klic, da pridemo pomagat, enako večkrat tudi za vikend. Skoraj smo že v ustaljenih tirnicah, tudi v časovnem smislu.\nKljub izrabljenosti tega reka, čas tu resnično teče drugače. Ljudje hodijo počasneje, v teh treh tednih še nisem videl osebe, ki bi se ji mudilo, vzamejo si čas. Z našo zahodnjaško mentaliteto s ščepcem balkanskega pridiha jim je prav težko prebrati misli. Morda so glavne razlike v naši in njihovi kulturi v veliki meri povezane ravno z različnim dojemanjem časa. Njihovo dojemanje omenjenega fenomena je bolj prvobitno, spokojno, svobodno, občutek dobiš, da čas ni njihov gospodar. Logika je potem naslednja - če imaš časa dovolj, se ti nikamor ne mudi, zakaj bi hitel, zakaj bi bil tekmovalen, zakaj bi se pretegnil. Hakuna matata, za vse ljubitelje Levjega kralja. In posledično je pristop drugačen. Marsikdo bi rekel, da je slabši - manj učinkovit, z manj sredstvi, s slabšo produktivnostjo in kvaliteto, z veliko neizkoriščenega potenciala. Ampak tak je skozi naše oči, na podlagi naših kriterijev in naših prioritet. Nimam časa, res si ne vzamem nobenega časa zase in ko bi le imel več časa, čas je vendar največje bogastvo. Tako stereotipno zahodnjaški stavki 21. stoletja, tako drugačni od Nangome. Bi si mislil, da na koncu fakultete pač veš kaj je čas, kako ravnati z njim, saj ni nobena jedrska znanost. 60 sekund v minuti, 60 minut v uri, 24 ur v dnevu in tako naprej. Pa potem urnik in koledar in “to do” seznami. Ampak očitno se bomo poleg jezika in medicine tu lahko nekaj novega naučili tudi o času. Kaj vse, bo pa pokazal čas.\nBernard\n","date":"2023-10-19T00:00:00Z","image":"https://nangoma2023.si/nasi-zapisi/nangomski-cas/img_1_header_hu2e175f510ecea352b2a64343505bfc72_1977313_120x120_fill_q75_box_smart1.jpg","permalink":"https://nangoma2023.si/nasi-zapisi/nangomski-cas/","title":"Nangomski čas"},{"content":"Danes smo z našo stojnico popestrili avlo Pediatrične klinike, kjer ste si lahko izbrali katere od naših raznobarvnih nogavičk. Za tiste nekoliko pozabljive pa smo imeli tudi prikupne voščilnice za jutrišnje Valentinovo❤️. Najlepša hvala vsem za vaše prostovoljne prispevke!\n","date":"2023-02-14T00:00:00Z","image":"https://nangoma2023.si/nasi-zapisi/pediatricna-stojnica/pediatricna_header_hu9475e40123017607cf3e014e405fbc8c_127988_120x120_fill_q75_box_smart1.jpg","permalink":"https://nangoma2023.si/nasi-zapisi/pediatricna-stojnica/","title":"Stojnica na Pediatrični kliniki"},{"content":"V luči prazničnega decembra smo pričeli z zbiranjem sredstev, ki nam bodo omogočila izvedbo naše odprave in pomoč bolnišnici v Nangomi. Prostovoljne prispevke smo zbirali v Cityparku in avli UKC Ljubljana. V zahvalo za donacije smo vam pripravili okusne paketke za razvajanje v mrzlih zimskih dneh.\nNajlepše se zahvaljujemo vsem, ki ste nas podprli s svojim prispevkom.\n","date":"2022-12-17T00:00:00Z","image":"https://nangoma2023.si/nasi-zapisi/prvi-stojnici/citypark_hu31745c24705e3b05febe916797e9be9e_301293_120x120_fill_q75_box_smart1.jpg","permalink":"https://nangoma2023.si/nasi-zapisi/prvi-stojnici/","title":"Začetek zbiranja prostovoljnih prispevkov"},{"content":"Nangoma se nahaja 180 km proč od glavnega mesta Zambije, Lusake. Šteje 78.000 prebivalcev in tam se nahaja tudi Nangoma Mission Hospital, ki je bila zgrajena s strani tamkajšnje katoliške cerkve pod vodstvom patra Stanka Rozmana.\nBolnišnica obsega otroški, ženski, moški in porodniški oddelek, imajo tudi operacijsko dvorano, rentgen, laboratorij, zobozdravstveno ambulanto, fizioterapijo in sprejemno enoto za bolnike s HIV ali tuberkulozo. Vse skupaj je v bolnišnici okrog 70 postelj, ki si jih morajo bolniki velikokrat deliti.\nV bolnišnici so redno zaposleni le trije zdravniki, en klinični officer, dva farmacevta, dva radiološka tehnika, sedemnajst sester in sedem babic. Vsak dan se v bolnišnici rodi 3 do 5 otrok.\nČe vas zanima več o tem, kam se odpravljamo, si lahko pogledate video, ki ga je o Nangomi pripravila odprava, ki je bila tam leta 2013.\n","date":"2022-11-26T00:00:00Z","image":"https://nangoma2023.si/nasi-zapisi/nangoma/hospital_hu261da9a9edae9cf139ecc452309b253a_160928_120x120_fill_q75_box_smart1.jpg","permalink":"https://nangoma2023.si/nasi-zapisi/nangoma/","title":"Nangoma Mission Hospital"},{"content":"Zambija je republika v južni srednji Afriki. Danes z vami delimo nekaj dejstev:\nZambija je ime dobila po reki Zambezi, 4. največji afriški reki. Viktorijini slapovi, ki se nahajajo na meji z Zimbabvejem, se avtohtono imenujejo Mosi-oa-Tunya (dim, ki grmi) in so mnogo večji od severnoameriških Niagarskih slapov. V Zambiji govorijo kar 72 različnih jezikov. Glavni vzrok smrti v Zambiji je okužba s HIV. Zambija je ena najrevnejših držav, kar 60 % prebivalstva živi pod pragom revščine in 35 % otrok, mlajših od 5 let, zaostaja v rasti in razvoju zaradi podhranjenosti (podatki iz leta 2019). ","date":"2022-11-12T00:00:00Z","image":"https://nangoma2023.si/nasi-zapisi/dejstva-o-zambiji/elephants_hu8d38b486b209314cef193b1b79077c90_74049_120x120_fill_q75_box_smart1.jpg","permalink":"https://nangoma2023.si/nasi-zapisi/dejstva-o-zambiji/","title":"5 dejstev o Zambiji"},{"content":"","date":"0001-01-01T00:00:00Z","permalink":"https://nangoma2023.si/categories/","title":"Categories"},{"content":"","date":"0001-01-01T00:00:00Z","permalink":"https://nangoma2023.si/search/","title":"Iskanje"},{"content":"Našo odpravo lahko podprete z \u0026ldquo;nakupom\u0026rdquo; majic v različnih motivih. Celoten znesek, ki ga prispevate gre za namene izvedbe odprave.\nKer je cena tiska nezanemarljiva, zbiramo prednaročila, saj si ne želimo, da bi člani odprave ostali z goro majic in posledično morali v njih hodit po svetu do konca svojih dni. Načeloma bodo majice na voljo v mesecu do dveh. Hvala oz. Natotela!\nPriporočen prispevek je 15€.\nPrispevek lahko izročite ali nakažete ob prevzemu.\nIzdelke lahko prevzamete na naslednje načine:\npri članih odprave, vsak ponedeljek med 17.00-17.45 v avli MF na Korytkovi, na naših stojnicah Na fotografijah si lahko ogledate motive majic, ki so na voljo.\nIzbrane motive lahko prednaročite preko spodnje povezave:\nPREDNAROČILO MAJIC Motivi ","date":"0001-01-01T00:00:00Z","image":"https://nangoma2023.si/pomagal-bi/posts/majice/images/natotela_hubd21e58c74a3c7907149521e0bc1f6f6_521441_120x120_fill_box_smart1_3.png","permalink":"https://nangoma2023.si/pomagal-bi/posts/majice/","title":"Majice"},{"content":"Našo odpravo lahko podprete z \u0026ldquo;nakupom\u0026rdquo; nogavic v različnih zabavnih motivih. Celoten znesek, ki ga prispevate gre za namene izvedbe odprave.\nPriporočeni prispevki:\n1 par – 10€ 2 para – 18€ 3 pari – 25€ Prispevek lahko izročite ali nakažete ob prevzemu.\nIzdelke lahko prevzamete na naslednje načine:\npri članih odprave, vsak ponedeljek med 17.00-17.45 v avli MF na Korytkovi, na naših stojnicah Na fotografijah si lahko ogledate motive nogavic, ki so na voljo. Vse nogavice so one-size. Izbrane motive lahko naročite na spodnji povezavi:\nNAROČILO NOGAVIC African animals African fruit African nature Bon apetit Colours Wannabe artsy ","date":"0001-01-01T00:00:00Z","image":"https://nangoma2023.si/pomagal-bi/posts/nogavice/nogavice_huf224f6bb0e41ab21d9abdc72d52dde91_82165_120x120_fill_q75_box_smart1.jpg","permalink":"https://nangoma2023.si/pomagal-bi/posts/nogavice/","title":"Nogavice"},{"content":"","date":"0001-01-01T00:00:00Z","permalink":"https://nangoma2023.si/o-nas/","title":"O nas"},{"content":"Veseli bomo vsake pomoči, predvsem finančne, saj največ dobrega lahko naredimo s tem, da poleg naših srednjeuporabnih rok in možganov, v Nangomo prinesemo tudi nekaj denarja za zdravila, materiale, posege, popravilo naprav itd.\nPomagate nam lahko z donacijo ali \u0026ldquo;nakupom\u0026rdquo; naših izdelkov, veseli pa bomo tudi spremljanja in deljenja na omrežjih. To je zaenkrat še brezplačno. Pa zato nič manj vredno!\n\"Happiness is only real when shared.\" Christopher McCandless Povezava do strokovne literature, da zgornji stavek drži. ","date":"0001-01-01T00:00:00Z","image":"https://nangoma2023.si/pomagal-bi/help-general_hud8c8139ea51a4f6e0dcc1d00dc43d29b_913888_120x120_fill_q75_box_smart1.jpg","permalink":"https://nangoma2023.si/pomagal-bi/","title":"Pomagal bi"},{"content":"","date":"0001-01-01T00:00:00Z","permalink":"https://nangoma2023.si/tags/","title":"Tags"},{"content":"","date":"0001-01-01T00:00:00Z","image":"https://nangoma2023.si/categories/test/hutomo-abrianto-l2jk-uxb1BY-unsplash_hu8102ac0a5989befdf52fa5096a373f78_52927_120x120_fill_q75_box_smart1.jpg","permalink":"https://nangoma2023.si/categories/test/","title":"Test"},{"content":"Za uspešno izvedbo projekta v Nangomi potrebujemo finančna sredstva, zdravila in sanitetni material. Vabimo vas, da preko priložene prošnje pobližje spoznate našo odpravo, nam pomagate pri uresničitvi naših ciljev ter s tem postanete del naše zgodbe.\nIskreno se vam zahvaljujemo za čas, ga boste namenili prebiranju naše prošnje.\nV primeru, da se odločite za donacijo, vam prilagamo tudi osnutek pogodbe.\nZa kakršnakoli dodatna vprašanja smo na voljo na našem elektronskem naslovu.\n","date":"0001-01-01T00:00:00Z","permalink":"https://nangoma2023.si/za-podjetja/","title":"Za podjetja"}]